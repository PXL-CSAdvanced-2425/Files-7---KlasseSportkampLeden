# KlasseSportkampLeden

Deze toepassing maakt gebruik van een tekstbestand "LedenSportkamp.txt"
waarin de studentengegevens zijn opgenomen. Eerste records uit het
bestand:

Abazar Brecht 6VOL1

Abdellah Nico 7TEN1

Abdelmalki Wim 5TEN1

Abry Thibaut 9ATL1

Acciani Maarten 5PAA1

Achten Joren 5VOL1

Adamczyk Jody 9KAY1

Adriaenssens Eveline 6ATL1

Aerts Benjamin 1VOL2

Aerts Lies 3ATL1

Aerts Lotte 4PAA1

Aerts Martijn 2VOL2

Aerts Michael 9TEN2

Aerts Roberto 4VOL2

Aertssen Pieter 7KAY1

. . .

In de eerste 30 posities staat de naam van de deelnemer, dan volgt (ook
30 posities) de voornaam van de deelnemer. Op de 61ste positie staat
een cijfer (maximum 9) dat aangeeft in welke vakantieweek de betreffende
persoon aan een sportkamp deelneemt. (begin juli ðŸ¡ª1, eind augustus ðŸ¡ª 9).

De 62ste tot en met de 64ste positie bevat de code van het gevolgde
sportkamp. Volgende tabel geeft de mogelijke codes weer, met ook de
omschrijving van het sportkamp Ã©n de prijs voor het sportkamp:

  ------------------------------------------------------------------------
  code                 omschrijving                   prijs
  -------------------- ------------------------------ --------------------
  ATL                  Atletiek                       190

  VOE                  Voetbal                        190

  ZWE                  Zwemmen                        210

  KAY                  Kayak                          250

  TEN                  Tennis                         260

  PAA                  Paardrijden                    310

  VOL                  Volleybal                      190
  ------------------------------------------------------------------------

Tenslotte staat op de 65ste positie terug een cijfer (maximum 9) dat
aangeeft de hoeveelste keer deze deelnemer aan een sportkamp deelneemt.

Je mag er van uitgaan dat bij deze structuur nooit fouten zijn en dat
het bestand LedenSportkamp.txt aanwezig is op de door u bepaalde
locatie. Het aantal records in het tekstbestand is niet vast.

Je maakt voor deze toepassing de (basisklasse) **Lid** met als
eigenschappen **Naam**, **Voornaam**, **Sportcode**, **Weeknr** en
**KampVolgnr**. De eerste 3 eigenschappen zijn van het type string. De 2
laatste eigenschappen zijn integers.

Tevens zijn er de (uitsluitend te lezen) eigenschappen **NaamVolledig**,
**SportNaam**, **KampPrijs** en **TeBetalen.**

**NaamVolledig** geeft als resultaat een string met de achternaam,
gevolgd door 1 blanco en de voornaam (zonder extra blanco's achteraan).

**SportNaam** geeft als resultaat een string met de omschrijving van de
sporttak waarvoor een lid is ingeschreven (zie tabel op vorige pagina).

**KampPrijs** geeft als resultaat een double met de "normale" prijs van
de sporttak waarvoor een lid is ingeschreven (zie tabel op vorige
pagina).

**TeBetalen** geeft eveneens als resultaat een double met de prijs die
het lid moet betalen. Deze prijs is de Kampprijs, waarop eventueel een
korting wordt toegepast: wie minstens voor de 5^de^ keer een sportkamp
volgt (zie KampVolgnr) krijgt een korting van 10%, wie minstens voor de
2^de^ keer een sportkamp volgt (maar minder dan 5), krijgt een korting
van 5%.

Er is ook nog de methode **InformatieVolledig()**. Deze methode geeft
als resultaat een string met vooraan de inhoud van NaamVolledig (rechts
aangevuld met blanco's tot een totaal van 35 posities), dan de SportNaam
(aangevuld met blanco's tot een totaal van 15 posities), daarna de
KampPrijs (normale prijs), dan de waarde van KampVolgnr en ten slotte de
inhoud van TeBetalen.

Maak een venster SportkampLeden dat een tabControl bevat met 3 tabbladen
(tabPages): Details, Overzicht per week en Overzicht per sporttak. Deze
bevatten respectievelijk de tekstvakken TxtDetails, TxtOverzichtWeek en
TxtOverzichtSport

Bij de start van het programma worden onmiddellijk alle records uit het
bestand "LedenSportkamp.txt" gelezen. Per record wordt een Lid-object
gecreÃ«erd.

Bij de start worden ook onmiddellijk de tekstvakken in de tabbladen
gevuld, zoals weergegeven in volgende schermafdrukken:

![Afbeelding met tekst, schermopname, nummer, scherm Automatisch
gegenereerde
beschrijving](./media/image1.png)

![Afbeelding met tekst, schermopname, scherm, software Automatisch
gegenereerde
beschrijving](./media/image2.png)

Het bepalen van de inhoud van het tekstvak TxtOverzichtSport (in het
tabblad Overzicht per sporttak) is wat meer uitdagend.

![Afbeelding met tekst, schermopname, scherm, software Automatisch
gegenereerde
beschrijving](./media/image3.png)

Je kan eventueel ook nog de omschrijvingen en prijzen van de sporttakken
inlezen uit een bestand "Sporten.txt":

\"ATL\";\"Atletiek\";190

\"VOE\";\"Voetbal\";190

\"ZWE\";\"Zwemmen\";210

\"KAY\";\"Kayak\";250

\"TEN\";\"Tennis\";260

\"PAA\";\"Paardrijden\";310

\"VOL\";\"Volleybal\";190

Deze gegevens kan je inlezen in een tabel (array) of een list. Je kan
hiervoor eventueel zelfs een nieuwe klasse Sport met de eigenschappen
Code (sportcode), Omschrijving (omschrijving van de sporttak), Prijs
(inschrijvingsbedrag voor de sporttak), Aantal (numerieke integer waarde
om bij te houden hoeveel inschrijvingen er zijn voor de betreffende
sporttak) en Totaalprijs (numerieke double waarde om bij te houden
hoeveel het totale inschrijvingsbedrag is voor de betreffende sporttak)
